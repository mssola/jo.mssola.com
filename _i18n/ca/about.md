<img src="/images/me.jpeg" alt="Miquel's picture" id="image-profile" title="Jo mateix, fa uns anys..." width="100" height="100">

<div class="info">
    <a href="mailto:mikisabate@gmail.com"><i class="fa fa-envelope"></i> mikisabate@gmail.com</a> -
    <a href="https://github.com/mssola"><i class="fa fa-github"></i> @mssola</a> -
    <a href="https://twitter.com/miquelssola"><i class="fa fa-twitter"></i> @miquelssola</a> -
    <a href="/about/cv"><i class="fa fa-address-card-o"></i> CV</a>
</div>

**Miquel Sabaté Solà** (Piera, 1989) està graduat en Enginyeria informàtica
([FIB/UPC](https://www.fib.upc.edu/ca), 2014) i en Llengua i Literatura
Catalanes ([UOC](https://www.uoc.edu/portal/ca/index.html), 2022). Treballa com
a Desenvolupador de programari sènior a [SUSE](https://www.suse.com/), ha fet
nombroses aportacions en diversos projectes de programari lliure, i ha actuat de
mentor dins del programa [Google Summer of
Code](https://summerofcode.withgoogle.com/) fins a dues ocasions en els
projectes [KDE](https://kde.org/ca/) i [openSUSE](https://www.opensuse.org/).

Actualment es troba cursant el Màster Universitari en Recerca Avançada en
Estudis Humanístics de la [Universitat Rovira i
Virgili](https://www.urv.cat/ca/) (2022-2023), on continua la tasca de recerca
que va encetar amb el Treball de Final de Grau inèdit «Poesia completa de Joan
Terrer. Estudi i edició crítica» (2022), dirigit pel Dr. Marc Sogues Marco, i
qualificat amb Matrícula d’Honor. Les seves principals línies de recerca són
l’edició de textos inèdits d’autors del Barroc català, així com la seva
contextualització a nivell biogràfic i històric.

A més, compagina aquesta activitat amb responsabilitats polítiques. En aquest
sentit milita a [Vila de Capellades - CUP](http://viladecapellades.cat/) i va
ser escollit regidor de Capellades a les Eleccions Municipals de 2019. En la
formació de l’equip de govern se li van atorgar les regidories de Joventut,
Participació ciutadana i Transparència; que posteriorment, el març de 2023, [va
renunciar](http://viladecapellades.cat/noticia/309/comunicat-de-vila-de-capellades-cup-en-relacio-a-la-sortida-del-govern).
A banda d'això, i en substitució de dues companyes que van renunciar-hi, va
entrar conjuntament amb un altre regidor de la comarca com a conseller del
Consell Comarcal de l’Anoia. Així, a l’octubre del 2020 va ser nomenat conseller
i portaveu del grup comarcal de la CUP fins a finals de legislatura.
